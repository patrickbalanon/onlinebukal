<!DOCTYPE html>
<head>
	<link rel="stylesheet" href="css/kinang.css">
	<title> feature </title>
</head>
<body>
	<img src="images/Header.png">
	<hr>
<div class="main-header">
			<ul class="navbar">
				<a href="../index.html"><li class="button"> Home </li> </a>
				<a href="about.html"><li class="button"> About </li></a>
				<a href="pictures.html"><li class="button"> Pictures </li></a>
				<a href="articlepage.html"><li class="button"> Articles </li></a>
			</ul>
		</div>
	<hr>
	
	<div class="container">
	<center><h1> Kinang ng Koronang Tinitingala </h1>
	<h4> |Shairah Laine Marzan
	<br> October 31, 2018
	<br> 10:36 pm </h4></center>
	
	<p>Mahal kong Maria,
	<p> Ilang taon na pala ang nakalipas nang huli kitang masilayan; nang huli kita mahawakan sa kamay mong nagsisiliitan; nang huli kong mahalikan ang mga namumula mong pisngi; nang huli kitang kantahan sa gabi ng walang humpay mong pagtangis. Napakatagal nap ala at sigurado akong wala ka na ring maaalala sa ating mumunting alaala.
	<p>Anak, pagpasensiyahan mo na ang inay. Pasensiya na kung hindi man lang kita naturuang bumigkas bago pa man ako magsabi ng “Paalam”. Pasensiya ka na kung hindi man lang kita naalalayan sa mga un among hakbang bago ako lumakad papalayo sa iyo. Pasensiya ka na kung napagpasiyahan ko nang lumipad sa ibang bansa habang ikaw ay gumagapang pa. Paulit-ulit kong sinasambit at ipinaiintindi kahit na alam kong labis na ang hinagpis at poot sa puso mong uhaw sa aking pagkalinga.
	<p>Maniwala ka’y sa hindi, labag din sa aking kalooban ang iwan ka. Hindi man ito tugma sa ginawaa kong paglisan ngunit sa iyong pagtanda ay maiintindihan mo. Lahat ng sakit na idinulot ay kaginhawaan mo naman ang kapalit.
	<p>Hindi madaling maging kabilang sa 2.2 milyong OFW na naitala ng Philippine Statistics Authority. Sa una ay wala akong kaide-ideya sa aking kahahantungan. Nakatatakot at nakakakaba sapagkat patuloy na akong nakaririnig ng mga balita ng pang-aabuso at pagmamaltrato. Tuluyan nang nagging talamak ang mga kaso nito lalo na rito sa Kuwait. Kailan lamang ay sinabi ng Overseas Worker Welfare Administration na marami pa ang nagpapasagip mula sa pang-aabuso.
	<p>Masuwerte na lamang ako anak dahil sa dinami-rami ng mga biktima au hindi ako isa sa nakabilang sa kanila. Napakalupit talaga ng ibang tao rito. Kalunos-lunos ang kalagayan ng iba nating kababayan. Samantalang ang mga anak naman nila’y lustay nang lustay lang ng pera. Ang iba naman ay mayaman kung umasta na para bang pinupulot lamang ang mga perang ipinapadala ng kanilang mga magulang. Napakabayani ng mga magulang, bayani sila kung tutuusin.
	<p>Kaya naman anak, sana ako’y maunawaan mo. Sadyang labis lamang ang pagmamahal ko sa iyo na kahit isinisigaw ng puso kong huwag, ay tumuloy pa rin ako.
	<p>Mahirap ang buhay at ayaw kong maranasan mo pa ito. Nais kong maranasan mo ang kaginhawang hindi ko kailanman naranasan nang ako ay bata pa.
	<p>Hindi man ngayon ngunit sa pagdating ng panahon ay mamumulat ka. Ipagsisigawan moa ng kadakilaan ko. Bayaning nagpalaki sa iyo nang kahit sandaling panahon lang ay nakasama mo. Sa akin ay hindi kukupas sa bayan ang kinang ng koronang tinitingala.
	<p>Nagmamahal,
	Mama</p>
	</div>
	
	<div class="footer">
	<center><h6> Copyright 2018 | For questions, just message: <a href="pattybalanon@gmail.com"> BUKAL Online. </h6></center>
	</div>
</body>